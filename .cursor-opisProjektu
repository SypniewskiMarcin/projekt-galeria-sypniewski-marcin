Cel projektu:Projekt i implementacja wieloużytkownikowej aplikacji internetowej do zarządzania publicznymi i prywatnymi repozytoriami zdjęć z systemem komentarzy, ocen, przetwarzaniem obrazów opartym na funkcjach JavaScript i algorytmach AI oraz klasyfikacją albumów komercyjnych i publicznych.

Aplikacja ma pozwalać na zarządzanie albumami, sortowanie i filtrowanie zdjęć według wybranych kryteriów oraz zapewniać podstawowe funkcje takie, jak edycja, dodawanie, usuwanie fotografii, a także zakup wybranych zdjęć lub albumów przez zalogowanych użytkowników aplikacji.

Technologia AI zostanie w aplikacji użyta m.in. do zwiększania jakości zdjęć. Funkcje te będą oparte na rozwiązaniach open-source, które pozwalają na poprawę jakości obrazu przy użyciu gotowych modeli AI. Funkcje JavaScript natomiast zostaną wykorzystane do takich operacji na obrazach, jak: zmiana kontrastu, nasycenia, ekspozycji, stopnia rozmycia itd., co pozwoli użytkownikom na szybkie modyfikacje zdjęć bez konieczności korzystania z zewnętrznych narzędzi. Dodawane do galerii zdjęcia mogą być automatycznie oznaczane za pomocą widocznych lub ukrytych znaków wodnych, aby umożliwić zapewnienie egzekwowania praw autorskich w przypadku nieautoryzowanego powielania zdjęć. Projekt zakłada także implementację funkcji pozwalających na bezpieczne przechowywanie danych oraz zapewnienie przyjaznego interfejsu użytkownika.